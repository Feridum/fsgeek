---
title: "5 bibliotek JS'a, które zawładną rynkiem w 2021"
slug: "5-bibliotek-javascript-ktore-warto-znac-w-2021"
author: "Feridum"
image: "/assets/post/2021/js-biblioteki/logo.jpg"
tags: ["javascript", "react", "express", "headless cms"]
date: 2021-01-04T16:00:00+01:00
---

W świecie JavaScript mamy sporo bibliotek i czasami nie wiadomo co śledzić. Jako że mamy początek roku to przygotowałem dla Ciebie spis bibliotek, które według mnie w tym roku będą popularne i warto je śledzić. Jeśli nie wiesz czym się zająć, to wybierz jedną i spróbuj swoich sił.



## React

Jeśli chodzi o budowanie aplikacji SPA (Single Page Application), to React nie ma sobie równych. Jest aktualnie najpopularniejszą biblioteką do tworzenia aplikacji. Razem z pozostałą dwójką z wielkiej trójcy (Angular i Vue) są odpowiedzialni za większość stworzonych aplikacji w tym roku. I nic nie zapowiada, że coś się zmieni w tym temacie. Na razie na horyzoncie nie widać żadnej biblioteki, która by zagroziła pozycji React'a. A i twórcy React'a nie spoczęli na laurach i ciągle rozwijają swój produkt. Co więcej, jest on wykorzystywany w innych bibliotekach, które tutaj prezentuję. Nic tylko brać i próbować.

Alternatywy:

- Angular
- Vue

## Next.js

Zauważyłeś, że coraz więcej stron chce być SEO-friendly. Coraz więcej firm zauważa, że SEO jest istotne i chcą by ich strony, były jak najlepsze pod tym względem. I dzięki temu wracamy do rozwiązania, które było kilka lat temu, czyli SSR - strony renderujemy na serwerze i zwracamy do przeglądarki gotowy HTML. Next.js pozwala na budowanie takich aplikacji w React. Warto na to zerknąć, bo w 2021 SEO będzie odgrywało coraz większą rolę.

Alternatywy:

- Gatsby
- Napisanie własnego SSR w Node

## React Native

Co wykorzystujesz częściej - komputer czy smartphone? Ja zauważyłem u siebie, że nie zaczynam korzystać z danego produktu, jeśli nie ma porządnej aplikacji mobilnej. Dlatego posiadanie aplikacji mobilnej jest teraz właściwie koniecznością. I React Native pozwala stworzyć taką aplikację na iOS'a i Androida, nawet jeśli nie potrafimy pisać aplikacji na mobilki. Wystarczy znajomość JS'a, React'a, parę bibliotek i możemy dostarczyć nowy produkt. Warte uwagi jest również Expo, które jeszcze bardziej ułatwia proces pisania aplikacji i przyspiesza cały proces. Koniecznie sprawdź, jeśli jeszcze nic nie robiłeś w mobilkach.

Alternatywy:

- Expo
- Natywne rozwiązania
- Flutter
- Cordova
- Ionic
- PWA

## Express

Nie mogło w zestawieniu zabraknąć oczywiście biblioteki do budowania backendu. Tutaj bez większych zmian ciągle na topie będzie Express, który jest małą biblioteką, dającą duże możliwości. Jest już tak dobrze zadomowiony w programowaniu, że niektóre biblioteki korzystają z niego, dodając kolejną warstwę abstrakcji np. Sails. Natomiast jeśli znasz już tą bibliotekę, to zerknij na alternatywy i spróbuj coś napisać. Może się okaże, że coś ci lepiej podchodzi, a nawet jest łatwiejsze w użyciu.

Alternatywy: 

- Koa
- Sails
- Hapi
- Meteor

## Strapi

Na sam koniec zostawiłem bibliotekę Strapi, która pozwala tworzyć tzw. headless cms (jeśli nie znasz tego określenia, to zobacz mój post [Co to jest headless CMS](https://fsgeek.pl/post/co-to-jest-headless-cms/) ). Strapi jest chyba jedyną biblioteką(jeśli się mylę, to koniecznie mi o tym napisz), która umożliwia stworzenie headless cms w Node.js. Dzięki temu jesteśmy w stanie szybko postawić backend, api i panel administracyjny. Idealne do szybkiego prototypowania - a może nawet całej aplikacji.

## Zadanie domowe

Mamy początek roku więc wybierz sobie jedną bibliotekę, której nie znasz i pobaw się nią przez tydzień/dwa/miesiąc. Stwórz prostą aplikację i zobacz, jak ci się pracuje. No i pochwal się, co wybrałeś, co napisałeś i jakie są twoje wrażenia.