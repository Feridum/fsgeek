---
title: Ciężkie życie programisty
author: feridum
type: post
date: 2017-03-23T08:00:07+00:00
url: /2017/03/23/ciezkie-zycie-programisty/
slug: 2017-03-23-ciezkie-zycie-programisty
image: "/assets/images/default.jpg"
categories:
  - Daj się poznać 2017
  - Porozmawiajmy o IT
tags:
  - daj sie poznac
  - IT
  - porozmawiajmy

---
Wszyscy uważają zawód programisty za taki piękny ponieważ mamy elastyczne godziny pracy, dużą ilość bonusów i całkiem porządne zarobki. Jednak czasami nie jest tak pięknie jak się niektórym zdaje. Momentami zawód programisty potrafi być bardzo trudny.

## Wybór narzędzia

Przy starcie każdego projektu dochodzi do momentu w którym trzeba wybrać odpowiednie języki, narzędzia, frameworki, które pomogą nam przy realizacji zadań. I tutaj pojawia się problem. Co wybrać? Aktualnie do każdego języka istnieje kilka frameworków oraz miliony narzędzi. W przypadku niektórych języków np.: Javascriptu wychodzi kilka narzędzi i bibliotek w ciągu jednego dnia. I pytanie brzmi jak wybrać te wartościowe, które zdobędą rynek i wyrosną na dojrzałe narzędzia a odrzucić te, które po tygodniu przestaną być rozwijane. Niektórzy odpowiedzą żeby się trzymać sprawdzonych rozwiązań jednak na dłuższą metę to nie jest dobre i w końcu będzie trzeba wybrać coś nowego, żeby nie zostać w tyle w stosunku do konkurencji. Wybór narzędzi w projekcie to naprawdę ciężkie zadanie w którym ciężko wybrać złoty środek i powinni się tego podejmować tylko doświadczeni programiści.

## Coraz mniej czasu

<span lang="en-US">Kolejn</span><span lang="pl">ym problemem naszej branży jest czas a właściwie jego brak. I to zarówno tego w pracy jak i prywatnego. Niestety w dzisiejszych czasach wielu klientów chciałoby mieć gotowe programy na już a najlepiej na wczoraj. Również czasami sami się go pozbawiamy bo chcemy być na bieżąco z nowinkami, bo wyszła nowa technologia i trzeba przetestować, bo lubimy programować i nie zauważamy mijających godzin. Ciężko jest znaleźć stan równowagi w którym oprócz programowania znajdzie się czas na coś innego.</span>

## Konieczność ciągłej nauki

<span lang="en-US">Tak naprawd</span><span lang="pl">ę możliwość pracowania w ciekawych projektach jest związana z koniecznością ciągłej nauki. Rzeczy ciekawe to często te nowe, niepoznane i w jakiś sposób wyjątkowe. Tylko żeby móc w nich uczestniczyć trzeba się w jakiś sposób w nie zagłębić. Powoduje to konieczność przeznaczania dodatkowego czasu na naukę i rozwój osobisty. Programista nie jest zawodem w którym jednorazowy okres nauki wystarczy na całe życie. Tutaj wiedza sprzed roku, dwóch, pięć może być już mało przydatna i potrzebna tylko przy utrzymywaniu starych projektów. </span>

Czy to wszystko sprawia, że wybór kariery programisty w swoim życiu jest błędem? Nie wydaje mi się. Każdy zawód posiada swoje plusy i minusy i trzeba być tego świadomym. Nie ma zawodu idealnego w którym by nie było żadnych minusów. Jednak jeśli to co robimy jest naszą pasją to nie zauważamy minusów. Ja taką pasję znalazłem w programowaniu i każdemu życzę by znalazł coś &#8222;idealnego&#8221; dla siebie.