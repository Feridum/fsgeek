---
author : "feridum"
comments : true
date : "2017-09-27T17:37:59+02:00"
description : "Tydzień temu odbył się jedna z większych konferencji frontendowych w Europie. Czy było warto pójść? "
draft : false
featured : false
image : "../images/frontendcon/logo.jpg"
menu : ""
share : true
slug : "frontend-con-2017"
tags : ["frontendcon","2017","konferecja", "frontend"]
title : "FrontendCon 2017 moim okiem"

---

FrontendCon był pierwszą konferencją tego rozmiaru dla mnie. Do tej pory chodziłem na mniejsze, jednodniowe eventy więc taka impreza to było dla mnie niesamowite uczucie. Jendak czy było warto na nią pojechać?
<!--more-->
## FrontendCon 2017 

Jest to jedna z największych konferencji w Europie na którą przyjechało w tym roku 30 prelegentów z całego świata by dzielić się swoją wiedzą i doświadczeniem. Przez dwa dni, wypełnione po brzegi wykładami można było zagłębić się w szeroki świat  frontendu. Oprócz tego na terenie konferencji były stanowiska sponsorów wśród których były między innymi duże firmy informatyczne. Można było podejść i porozmawiać z przedstawicielami na temat pracy, zgarnąć parę gadżetów a może nawet i pracę. Oprócz tego można było porozmawiać na temat tajników druku 3D oraz sprawdzić na własne oczy jak wygląda świat za okularów HTC Vive. Jednak najważniejsze były wykłady.

## Lea Verou - CSS (Variable) Secrets 

Wykład inauguracyjny, który zrobił na mnie duże wrażenie. Lea jest doświadczoną programistką mającą sporą wiedzę na temat CSS. Swego czasu wydała książkę CSS Secrets oraz jest członkiem CSS Working Group. Wiedza i doświadczenie były widoczne podczas prezentacji dotyczącej nowości w CSS a mianowicie zmiennych. Lea pokazała jak z nich korzystać, kiedy można oraz kiedy się to nie uda. Przedstawiła również praktyczne możliwości zastosowania oraz kilka ciekawych. Nie przeszkodziło również momentami dziwne zachowania przeglądarki Chrome ;) Nie udało mi się znaleźć jeszcze nagrania z konferencji ale znalazłem tą prezentację z zeszłego roku [Lea Verou - CSS Variables: var(–subtitle](https://www.youtube.com/watch?v=kZOJCVvyF-4)

## Henri Bergius - Flow-Based Programming for JavaScript
Tutaj była dla mnie niespodzianka spowodowana tematem prezentacji. Poszedłem na prezentację ponieważ myślałem, że będzie na temat Flow jednak nie byłem nią ostatecznie zawiedziony. Henri przedstawił rozwiązanie NoFlow i opowiedział na temat zalet jego korzystania. Dzięki niemu można budować aplikację przy pomocy stworzonych specjalnie małych komponentów projektując jedynie połączenia pomiędzy danymi komponentami. Prezentacji jeszcze nie ma ale warto wejść na stronę [NoFlow](https://noflojs.org/) i zobaczyć jak to wygląda 

## Kacper Sokołowski - You use Content Security Policy, don't you?

Pierwsza z prezentacji dotycząca bezpieczeństwa aplikacji internetowych na jakiej byłem. Kacpers w prostych słowach opisał czym jest CSP oraz na praktycznym przykładzie pokazał jak może nam to pomóc w walce przeciwko XSS. Stosowanie CSP nie jest trudne, wymaga tylko jego konsekwentnego stosowania. Warto zapoznać się z prezentacją ponieważ jest już dostępna pod tym [adresem](http://slides.com/kaapa/deck#/)

## Glenn Reyes - Leveraging code-splitting in React apps
Prezentacja dotycząca rozsądnego dzielenia naszej aplikacji napisanej w Reacie na osobne paczki w celu zwiększenia wydajności strony. Dzięki takiemu rozwiązaniu możemy pobrać tylko kod który jest nam w danej chwili potrzebny co pozwala zaoszczędzić na transferze. Glenn również opowiadał o asynchronicznym ładowaniu komponentów i jak można tego użyć. Jeśli jesteście tego ciekawi to zobaczcie jego prezentację pod tym [adresem](https://speakerdeck.com/glennreyes/leveraging-code-splitting-in-react-apps)

## Ferran Negre Pizarro - Testing React & Redux applications with the *new* Jest: Snapshots come into play! 

Następna prezentacja, która kontynuuje temat Reacta. Ferran opowiedział jak wykorzystać nową funkcjonalność w Jest - Snapshopty, nie tylko do testowania komponentów ale również akcji i reducera. Po tej prezentacji użyłem zaprezentowane sposobu u siebie w projekcie i wygląda to naprawdę ładnie. Póki co nie widzę jego prezentacji ale jeśli tylko się pojawi to dam znać 

## Christoffer Noring - Graphql vs REST

Prezentacja o GraphQL  była dla mnie najlepszą prezentacją podczas pierwszego dnia. Nie była to lekka prezentacja ponieważ zawierała wiele konkretów. Pomimo tego, że do tej pory tylko słyszałem co nieco o GraphQL to dzięki prowadzącemu zrozumiałem wszystko co przedstawiał. Prezentacja jest świetną wiedzą w pigułce dla początkujących. Jeśli chcielibyście ją zobaczyć to odwiedźcie ten [link](https://www.slideshare.net/secret/20bSrIt85koI7e)

## Patrick Stapfer - The Road to a Statically Typed JavaScript Future

Pierwsza prezentacja drugiego dnia konferencji dotycząca flow (w końcu ;) ) ale nie tylko. Patrick skupił się na statycznym typowaniu w JS - co aktualnie mamy, jakie daje nam to możliwości i na co jeszcze czekamy. Przedstawił również język ReasonML, który jest w pełni typowany i do tego kompilowany do JS. Jeśli chcecie wypróbować ten język to zobaczcie pod tym [linkiem](https://github.com/reasonml)

## Martin Sonnenholzer - Train your browser to decide what's next
 
Jedyna prezentacja podczas konferencji dotycząca szerokiego tematu uczenia maszynowego. Martin przedstawił w prosty i zrozumiały sposób (bez zbędnej matematyki) jak budować i wykorzystywać drzewo decyzyjne. Było to bardzo ciekawe i teraz czekam na kod, który Martin obiecał udostępnić w połowie października.


## Asim Hussain - It can happen to anyone
Prezentacja z bezpieczeństwa, która według mnie była najlepsza podczas drugiego dnia konferencji. Asim jest świetnym mówcą i nie wiem kiedy minął ten czas przeznaczony na prezentację. Na pewno będę chciał pójść na kolejną jego prezentację i każdego zachęcam do zrobienia tego. Jak tytuł wskazuje prezentacja była o tym że każdemu może się zdarzyć włamanie na jego serwer. Dużo czasu zostało poświęcone ostatniemu dużemu "włamaniu" na Githuba. Asim krok po kroku wyjaśnij jak dzięki małym dziurom w zabezpieczeniach można było wykonać swój kod na serwerze. Zachęcam do obejrzenia prezentacji pod tym [linkiem](https://www.slideshare.net/jawache/it-could-happen-to-anyone-frontend-connect-2017)


## Louay Alakkad - How I met your coverage threshold: The path to more valuable & enjoyable front-end testing

Testowanie jest coraz ważniejsze więc i na konferencji trafiła się kolejna prezentacja z tego tematu. Tym bardziej mniej technicznie a bardziej jak należy pisać oraz jakich narzędzi używać by śledzić pokrycie kodu testami. Prezentacja ciekawa uzupełniająca wiedzę czysto techniczną.

## Nick Balestra - Breaking the frontend monolith

No i na sam koniec prezentacja na temat rozbijaniu aplikacji frontendowej na mniejsze części. Prezentacja była dosyć ciekawa i opowiadała o tym jak Nick i firma OpenTable dzieliła aplikację na mniejsze części przy pomocy biblioteki OpenComponents. Rozwiązanie wygląda na ciekawe i na zatrzymanie się na tym na chwilę. Może nawet spróbuję to w praktyce? Jeśli chcecie obejrzeć prezentację to znajdziecie ją [tutaj]	
(https://speakerdeck.com/nickbalestra/breaking-the-frontend-monolith-number-frontendconnect17)



To były dwa wymagające ale w pełni zadowalające dni. Nie mogę powiedzieć, że wiele się nauczyłem bo to jest niemożliwe ale wiele rzeczy zobaczyłem i będę chciał je kontynuować. A wy byliście na FrontendCon 2017? Co uważacie o tej konferencji? Lub też ogólnie co uważacie o takich konferencjach? Lubicie w nich uczestniczyć czy omijacie szerokim łukiem? Zapraszam do komentowania.
