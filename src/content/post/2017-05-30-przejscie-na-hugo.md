---
author : "feridum"
comments : true
date : 2017-05-30T06:54:42+00:00
description : "Nowy początek na blogu fsgeek"
featured : false
image : "/assets/wp-content/uploads/2017/05/przejscie.jpg"
share : true
tags : ["hugo","wordpress","nowy","początek", "strona", "statyczna"]
categories : ["hugo"]
title : "Przejście na Hugo"

---

Jak pewnie zauważyliście zmienił się trochę wygląd mojego bloga. Jednak wygląd to nie wszystko. Razem z wyglądem przyszła zmiana silnika na którym jest postawiony oraz hosting.

## Żegnaj Wordpresie … 

Przez ostatnie pół roku mój blog stał na Wordpresie oraz hostingu mydevil. I przez ten czas nie mam na co narzekać. Strona zawsze działała, Wordpres pomagał przy pisaniu blogów dużą ilością wtyczek. Ale to co jest największą zaletą Wordpresa było również jego bolączkami. Duża ilość wtyczek, konieczność korzystania z bazy danych powodowała, że przyspieszanie strony było dużym wyzwaniem. Również tworzenie własnych szablonów nie jest prostym zadaniem ponieważ trzeba się trzymać sporej ilości wytycznych by powstało coś ładnego i funkcjonalnego.
W którymś momencie poczułem pewien niedosyt, że tak niewiele zależy ode mnie, że cokolwiek potrzebuję to muszę szukać wtyczek. Jednak czara się przelała w momencie gdy któryś raz wtyczka którą znalazłem nie pracowała tak jak chcę. Postanowiłem porzucić wygodnego Wordpresa na rzecz statycznego bloga gdzie mam większy wpływ na wygląd i zachowanie oraz same strony są szybsze.


## … witaj Hugo

Aktualnie na rynku jest dostępnych wiele silników do tworzenia statycznych stron internetowych. Ja się zdecydowałem na Hugo ponieważ jest pisane w języku GO oraz wywarło na mnie pozytywne wrażenie podczas poszukiwań. Oprócz tego posiada bardzo wygodne w użyciu CLI, które pomaga przy tworzeniu nowych postów. Podoba mi się również sposób tworzenia nowych szablonów bloga, który nie wygląda na skomplikowany a jednocześnie daje duże możliwości. Zresztą możecie to sami zweryfikować korzystając z bloga.


## Plany na następne miesiące

W związku z tym, że moje wakacje związane z blogowaniem doszły do końca czas przedstawić plany na najbliższe miesiące. Na ten moment mam już parę pomysłów, które zapewne się zmienią w trakcie ale będę się starał wypuszczać  przynajmniej jeden post tygodniowo a jeśli przyjdą ciekawe tematy to może nawet więcej.  Aktualnie w planach mam następujące serie:

- ES6 dogłębnie, czyli posty dotyczące nowych rzeczy, które pojawiły się w ES6 jak i kiedy z nich korzystać, ich plusy i minusy
- Hugo, czyli wszystko związane z Hugo zaczynając od wypuszczenia tej platformy na AWS i tworzenia własnych szablonów
	
Oprócz takich serii będę chciał napisać parę postów na temat PWA w praktyce, jak połączyć to z Hugo, parę tematów związanych z inżynierią oprogramowania i wiele więcej. Póki co to tyle i do usłyszenia w następnym poście :)
