---
title: "Podsumowanie 2017"
slug: "podsumowanie-2017"
author: "Feridum"
image: "../images/podsumowanie-2017/logo.jpg"
tags: ["podsumowanie", "2017", "plany", "nowy rok", "2018"]
date: 2017-12-31T09:30:00+01:00
draft: false
---

Rok 2017 właśnie nam się kończy więc warto podsumować w paru słowach co się udało w tym roku, co nie wyszło oraz jakie mam plany na następny rok bo zamknięcia bloga nie planuję :).


<!--more-->

## Sukcesy i porażki 2017
Rok 2017 był dla mnie bardzo pracowity. Oprócz studiowania i pracy postanowiłem jeszcze zacząć blogować. I to jest dla mnie największy sukces, że potrafiłem znaleźć czas na napisanie 1-2 postów tygodniowo. W międzyczasie wziąłem udział w konkursie Daj się Poznać i pomimo tego że nic nie wygrałem to udało mi się dotrwać do samego końca czyli osiągnąłem to co chciałem. 

Na fanpage'u [FSGeek](https://www.facebook.com/fsgeekk/) przybyło mi 58 polubień za co wam serdecznie dziękuję. Nic tak nie motywuje do dalszego pisania bardziej niż świadomość, że ktoś chce to czytać. 

Przez cały rok udało mi się napisać parę mniejszych serii postów dotyczących między innymi ES6, GrapQL czy Node'a. Oprócz tego zacząłem dużą serię postów o nowym Angularze, którą będę kontynuował w nowym roku. 

Żeby nie było, że cały rok to były same sukcesy to również nieco o porażkach. Chyba największą dla mnie jest zaniedbanie konta bloga na Twiterze. W przyszłym roku mam zamiar to zmienić (zresztą już to zacząłem robić) więc jeśli macie tam konto to zachęcam do śledzenia [profilu](https://twitter.com/FSGeekk). Oprócz tego nie udawało mi się umieszczać co tydzień przynajmniej jednego postu z powodów różnych jednak najczęściej było to związane z nadciągającą sesją i potrzebą zaliczania przedmiotów. 

## Plany na 2018

W nowym roku chciałbym się skupić na pisaniu postów i dotarciu do jak największej ilości osób. Chciałbym pisać przynajmniej dwa posty tygodniowo z czego jeden większy dotyczący jakiegoś zagadnienia związanego z językiem programowania i jeden krótszy dotyczący rzeczy, które występują również obok programowania czyli wszelkiego rodzaju wzorce projektowe, sposoby na organizację czasu i wiele innych rzeczy. To czy uda mi się utrzymać tempo to się okaże w praniu :)

Dla dużych postów na pewno przewiduję kontynuację cyklu o Angularze ale myślę nad tym by mieszać tematy dotyczące frontendu z backendem tak by większa liczba osób mogła znaleźć coś ciekawego dla siebie.  Co do backendu to nie zastanawiałem się jeszcze czym bym się zajął ale po głowie chodzi mi Go. Jeśli jest coś o czym chętnie byście poczytali to dajcie znać w komentarzach - jestem otwarty na propozycje. 

Z kolejnych rzeczy, których można się spodziewać w nowym roku to relacja z procesu tworzenia mojej pracy inżynierskiej, którą za chwilę będę zaczynać. Tematu jeszcze konkretnego nie mam ale będę chciał to robić jako aplikację internetową. Wszystko pewnie się wyjaśni na przestrzeni następnych miesięcy :) 



Śmiało mogę powiedzieć, że ten rok mi się podobał jeśli chodzi o pisanie jednak to jest też wasza zasługa. Nie ma większej radości dla mnie (i pewnie dla innych piszących też) kiedy widzę, że to co wyprodukowałem jest odwiedzane i czytane. Jednak również tutaj prośba do was. Jeśli widzicie coś na facebook'u czy twiterze, niekoniecznie mój ale również inne profile które lubicie i obserwujecie to zostawiajcie po sobie jakiś znak w postaci like'a czy komentarza. Algorytmy facebook'a działają tak, że jeśli jakiś czas nie reagowaliście w żaden sposób na posty ze strony, którą obserwujecie to w którymś momencie nie będą wam wyświetlane nowe posty. Tak więc zostawiajcie po sobie jakiś ślad i wtedy obie strony będą zadowolone - wy będziecie częściej widzieć posty a my będziemy mieć większą ochotę do pisania. 

A wy macie jakieś plany i postanowienia na nowy rok zarówno prywatne jak i te zawodowe? Pochwalcie się nimi w komentarzu.

No i sam koniec do zobaczenia w nowym roku. Mam nadzieje, że zarówno dla mnie jak i dla was będzie on lepszy niż aktualny a już na pewno nie gorszy. :)

